# Bozza di README
## Prefazione

> Questa parte è una parte descrittiva di come è partita l'idea del progetto. Per la parte più tecnica, proseguire avanti.

### Attesa e scadere del tempo

Che cos'è un'**attesa**? \
Un'attesa è una frazione di tempo che viene trascorso fino al suo scadere.

E allora, che cos'è lo **scadere del tempo**? \
*Può sembrare banale, ma chi se lo è mai chiesto?* \
Lo scadere del tempo è il momento in cui il periodo prestabilito termina, facendo venir meno la possibilità di agire o proseguire oltre quel limite.

Cosa dice *Seneca* sull'attesa?
Il maggior ostacolo alla vita è proprio l'attesa: **fa dipendere tutto dal domani e, intanto, sciupa l'oggi**.

Ed è proprio lo scadere del tempo che delinea il confine separante l'attesa dall'evento.

Abbiamo mai pensato a quante attese siamo sottoposti ogni giorno? Abbiamo mai pensato quante scadenze dobbiamo gestire?

Ma la vera domanda è: chi si è mai fermato ad analizzare come trarre i vantaggi dall'attesa, prima che si arrivi all'evento da cui la sua scadenza ci separa?

### Le fatalità

> Il seguente esempio è ispirato ad alcuni fatti di cronaca risalenti circa a metà aprile 2025. Esso non mira e non vuole in nessun modo ostentare la criticità della situazione, ma serve esclusivamente a narrare un punto di vista su questo tema.
> È infatti tratto da alcune riflessioni personali fatte durante quel periodo, delineanti la mia situazione del momento.

Immaginate la gente che abita nella zona dei campi flegrei. Essa sa di essere condannata, perché, prima o poi, il mondo sotto a lei inizierà a esplodere in maniera fatale.

Loro sanno che, quando sarà il momento, non ci sarà scampo. Ed è solo una questione di tempo prima che si verifichi.

Allora, la domanda che avrebbe senso farsi è: **come si potrebbe sfruttare il tempo a proprio vantaggio per evitare di essere condannati**?

La risposta, secondo me, è che bisogna cercare di sfruttare al massimo il tempo che ci è stato concesso. Il **come** è personale, ma farlo è necessario. Il contrario significherebbe buttare via un'opportunità che è stata donata, sprecandola.

Riassumiamo. Siamo condannati in una situazione irrimediabile, ma ci è stata donata l'opportunità di fare qualcosa prima che sia troppo tardi.
Come trascorriamo il tempo rimastoci a disposizione?

### Freud e la scrittura

Se siete arrivati fino a qua, molto probabilmente vi starete chiedendo: cosa c'entra tutta questa discussione con la programmazione?

Il lemma precedente vale con la conoscenza di alcuni fattori personali. Le argomentazioni precedenti sono state trovate dopo un periodo di vita pieno progetti da portare a termine, lavori da concludere entro scadenze precise, e gente a cui vuoi bene che sta per sparire.

Se si è soli, avere tutte queste emozioni dentro che si fondono è disturbante.

*Sigmund Freud*, celeberrimo medico neurologo e fondatore della psicoanalisi, sosteneva che la scrittura fosse uno degli elementi fondamentali per l'accesso all'inconscio, proprio perché rappresenta una descrizione particolareggiata dei processi mentali.

Quale migliore occasione per farlo? E quale migliore occasione per farlo in `C`?

### L'idea principale

Considerata tutta questa premessa, l'idea ora viene naturalmente da sé.

Come si può conciliare un attesa a un destino ineluttabile con lo sfruttamento del tempo rimanente in ambito informatico?

Di base, partiremo creando un'applicazione fungente da timer. \
Semplice, banale. \
Il tempo che abbiamo a disposizione, inserito nell'applicazione, che ci mostra man mano quanto ci rimane.

Ora passiamo alla parte più complessa da ideare. Come sfruttare al meglio il tempo a nostra disposizione?

### Come guardiamo il decorrere del tempo?

Per passare al meglio quello che mi stava capitando, sono stato in parecchie discoteche.

In alcune sale da ballo, oltre alla musica e alle luci stroboscopiche, si può trovare un elemento bizzarro: \
Schermi con video causali.

Ma video letteralmente casuali. Che senso ha, nel mezzo di una serata techno, mostrare la vita nel regno unito durante gli anni '60?

Sinceramente, non ne ho idea. Ma mi è piaciuta così tanto che l'ho voluta implementare nel mio progetto.

Perché fare un semplice timer quando si può creare un timer che, durante la sua esecuzione, mostra video a caso per riempire il tempo?

### Perché un riproduttore di video in ASCII?

L'intenzione ora è chiara. Vogliamo un timer che, durante l'attesa alla sua fine, sfrutti il tempo a sua disposizione per mostrarci dei video.

Tutti abbiamo un computer. Tutti abbiamo un telefono. E penso che sia scontato dire che tutti noi, almeno una volta al giorno, riproduciamo un video sul nostro dispositivo elettronico.

Che banalità sarebbe mostrare dei video normalmente?

Ma noi non abbiamo solo un computer. Abbiamo un computer e sappiamo programmare in `C`. Si può guardare un video dal terminale?

Ovviamente no. È qui che, in nostro soccorso, arriva l'arte ASCII. Convertiamo i nostri video casuali in formato ASCII e avremo l'opportunità di fare qualcosa di più del normale: un riproduttore di video in ASCII.

### Conclusione

Siamo arrivati alla fine del nostro racconto.

Chi leggerà tutta questa parte, si sarà fatto una sua idea.

Sono il primo a dire che il progetto, come le idee dietro, sono assurdi. Eppure questa rappresenta una parte della mia vita, che ho voluto esprimere così.

Il mondo continuerà a girare indifferente? O sarò riuscito ad aiutare qualcuno in una condizione come la mia?  Questo non lo posso sapere. Ma sento in me di aver fatto una cosa più che giusta.

Quello che ho fatto e condiviso mi ha fatto sentire così bene che non può essere un errore. E una cosa meravigliosa non può essere un errore: dev'essere giusta.

## Struttura e framework



### Compilazione pregressa di ASCIIVideoPlayer